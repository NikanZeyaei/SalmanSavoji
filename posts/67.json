{"title":"غزل شماره‌ی 67","author":"سلمان ساوجی","abyat":[{"m1":"مشنو، که مرا از درت، اندیشه دوری است ","m2":"اندیشه اگر هست، ز هجران، نه ضروری است "},{"m1":"دور از تو سرش باد ز تن دور، به شمشیر ","m2":"آن را که به شمشیر ز کویت، سر دوری است "},{"m1":"ما یار نخواهیم گرفتن، به دو عالم","m2":"غیر از تو تو آن گیر، که عالم همه حوری است "},{"m1":"با آتش عشق تو، کجا جای قرار است ","m2":"با این دل دیوانه، کرا برگ صبوری است"},{"m1":"بلبل ز صبا، عشق بیاموز، که عمری ","m2":"جان داده و خشنود، به بوی از گل سوری است "}],"url":"https://ganjoor.net/salman/divanss/ghazalss/sh67"}