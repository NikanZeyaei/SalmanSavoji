{"title":"غزل شماره‌ی 346","author":"سلمان ساوجی","abyat":[{"m1":"لعل را بر آفتاب حسن گویا کرده‌ای","m2":"ز آفتاب حسن خود، یک ذره پیدا کرده‌ای"},{"m1":"قفل یاقوت از در درج دهن بگشوده‌ای","m2":"گوهر پاکیزه خویش آشکارا کرده‌ای"},{"m1":"در همه عالم نمی‌گنجی ز فرط کبریا","m2":"در دل تنگم نمی‌دانم که چون جا کرده‌ای"},{"m1":"تا به قصد جان مسکین بر میان بستی کمر","m2":"صدهزاران جان ز تار موی در وا کرده‌ای"},{"m1":"نکته‌ای با عاشقان در زیر لب فرموده‌ای","m2":"عالمی اموات را در یکدم احیا کرده‌ای"},{"m1":"بعد ازین گر پیش چشمم بر کنار افکنده‌ای","m2":"در میان مردمم چون اشک رسوا کرده‌ای"},{"m1":"گفته‌ای احوال ما اشک سلمان فاش کرد","m2":"از هوای خویش کن این شکوه کزما کرده‌ای"}],"url":"https://ganjoor.net/salman/divanss/ghazalss/sh346"}