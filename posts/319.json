{"title":"غزل شماره‌ی 319","author":"سلمان ساوجی","abyat":[{"m1":"جان قتیل توست، بردارش مکن ","m2":"چون عزیزش کرده‌ای، خوارش مکن "},{"m1":"چشم مستت را ز خواب خوش ممال ","m2":"فتنه بر خوابست، بیدارش مکن "},{"m1":"زلف را یکبارگی بر بند دست ","m2":"در ستم با خویشتن یارش مکن "},{"m1":"صوفیا صافی کن از غش قلب را ","m2":"یادگر سودای بازارش مکن "},{"m1":"عاشق خود را چرا رسوا کنی؟","m2":"کشته شد بیچاره، بردارش مکن"},{"m1":"لاشه سلمان ضعیف افتاده است ","m2":"بیش ازین بر دوش غمبارش مکن "}],"url":"https://ganjoor.net/salman/divanss/ghazalss/sh319"}