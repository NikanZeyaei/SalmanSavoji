{"title":"غزل شماره‌ی 341","author":"سلمان ساوجی","abyat":[{"m1":"هر دم به تیز غمزه دلم را چه می‌زنی؟","m2":"خود را گذاشتم به تو خود در دل منی "},{"m1":"بر هم زند ابروی و چشم تو وقت من ","m2":"خود وقت کیست آنکه تو بر هم نمی‌زنی؟"},{"m1":"ای رهروان عشق چو پرگار دورها ","m2":"گردیده در پی تو به نعلین آهنی "},{"m1":"سر تا سر جهان ظلمات است و یک چراغ ","m2":"مردم نهاده‌اند همه سر را به روشنی "},{"m1":"ما و شرابخانه و صوفی و صومعه ","m2":"او را می طهور و مرا دردی دنی "},{"m1":"با من سخن غرضت دلخوشیم نیست ","m2":"بر ریش پاره‌ام نمکی می‌پراکنی "},{"m1":"امروز خاک پای سگ دوست شد کسی ","m2":"کو کرد در جهان سری و دوش گردنی "},{"m1":"ای باد اگر رهت ندهد پرده‌دار دوست ","m2":"خود را چو آفتاب ز روزن در افکنی "},{"m1":"گویی که ای چو آب حیاتت به عینه ","m2":"پاکیزگی و خوی خوش و پاک دامنی "},{"m1":"تو سرو سر بلندی و چون سایه کار من ","m2":"افتادگی و مسکنت است و فروتنی "},{"m1":"سلمان تو در درون به هوای صنوبرش","m2":"غم را چه می‌نشانی و جان را چهع می"}],"url":"https://ganjoor.net/salman/divanss/ghazalss/sh341"}