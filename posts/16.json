{"title":"غزل شماره‌ی 16","author":"سلمان ساوجی","abyat":[{"m1":"یارب به آب این مژه اشکبار ما ","m2":"کان سرو ناز را، بنشان در کنار ما "},{"m1":"از ما غبار اگر چه بر انگیخت، درد او","m2":"گردی به دامنش مرصاد، از غبار ما "},{"m1":"ای دل درین دیار، نشان و نامجوی ","m2":"جز در دیار ما، مطلب، در دیار ما "},{"m1":"آبی به روی کار من، آمد ز دیده باز ","m2":"و آن نیز اگر چه باز نیاید، به کار ما "},{"m1":"آب روان ما، ز گل ما، مکدر است","m2":"صافی شود چو پاک شود رهگذار ما "},{"m1":"یا اختیار ماست ز گیتی، ولی چه سود ","m2":"در دست ما چو نیست، کنون اختیار ما "},{"m1":"غمهای عالم ار همه، بر ما شوند جمع ","m2":"ما را چه غم چو یار بود، غمگسار ما "},{"m1":"بهر غم تو داد به سلمان، که گوش دار ","m2":"چندین هزار دانه در، یادگار ما "},{"m1":"تا بر سوار مردمک دیده می‌نهد ","m2":"مردم سواد این سخن آبدار ما "}],"url":"https://ganjoor.net/salman/divanss/ghazalss/sh16"}