{"title":"غزل شماره‌ی 133","author":"سلمان ساوجی","abyat":[{"m1":"چشمت به خواب چشم مرا خواب می‌برد","m2":"زلفت به تاب جان مرا تاب می‌برد"},{"m1":"من غرقه خجالت اشکم که پیش خلق","m2":"چندان همی بود که مرا آب می‌برد"},{"m1":"سودای ابروی تو مغان راز مصطبه","m2":"چون غمزه تو مست به محراب می‌برد"},{"m1":"امشب به دوش مجلسیان را یکان یکان","m2":"بردند مست و ترک مرا خواب می‌برد"},{"m1":"بنمای رخ که درشب تاریک طره‌ات","m2":"دل گم شده‌ست و راه به مهتاب می‌برد"},{"m1":"دل زد در وصال تو دانم که ضایع است","m2":"رنجی که آن ضعیف درین باب می‌برد"},{"m1":"سلمان کجا و قصه زلف تو از کجا؟","m2":"بیچاره روزگار با طناب می‌برد"}],"url":"https://ganjoor.net/salman/divanss/ghazalss/sh133"}