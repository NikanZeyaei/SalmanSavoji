{"title":"غزل شماره‌ی 263","author":"سلمان ساوجی","abyat":[{"m1":"درد سری می‌دهد، عقل مشوش دماغ","m2":"کو ز قدح یک فروغ، وز همه عالم فراغ"},{"m1":"ای دم مشکین صبح، شمع سحر برفروز","m2":"تا بنشاند دمی، باد دماغ چراغ"},{"m1":"مهر توام در دل است، مهر توام بر زبان","m2":"شور توام در سر است، بوی توام در دماغ"},{"m1":"ناله رسول دل است، گر تو قبولش کنی","m2":"ور نکنی حاکمی، نیست بر و جز بلاغ"},{"m1":"این سخن گرم من، هم ز سر حالتی است","m2":"ناله نیاید به سوز از دل نادیده داغ"},{"m1":"بینظری نیست این دیده نرگس به راه","m2":"بی سخنی نیست این غلغل بلبل به باغ"},{"m1":"شعر تو سلمان همه، قوت دل عارف است","m2":"تا ندهی زینهار! طعمه طوطی به زاغ"}],"url":"https://ganjoor.net/salman/divanss/ghazalss/sh263"}