{"title":"غزل شماره‌ی 217","author":"سلمان ساوجی","abyat":[{"m1":"یار دل می‌جوید و عاشق روانی می‌دهد","m2":"چون کند مسکین در افتادست و جانی می‌دهد؟"},{"m1":"چون نمی‌افتد به دستش آستین وصل دوست","m2":"بر در او بوسه‌ای بر آستانی می‌دهد"},{"m1":"گفت: لعلت می‌دهم کام دلت، باری مرا","m2":"گر نمی‌بخشد لبت کامی، زبانی می‌دهد"},{"m1":"با وصالش می‌توانم جاودان خوش زیستن","m2":"گر فراق او مرا یکدم امانی می دهد"},{"m1":"گو برون کن جان و دل هرکس که او چون جام می","m2":"می‌رود خود را به دست دلستانی می‌دهد"},{"m1":"گفتمش موی تو بر زانو چه آید هر زمان؟","m2":"گفت: پیشم شرح حال ناتوانی می‌دهد"},{"m1":"گفتم: از من هیچ ذکری می‌رود در حلقه‌اش؟","m2":"گفت: سودا بین که تشویش فلانی می‌دهد"},{"m1":"غم مخور سلمان به غم خوردن که چرخ از خوان خویش","m2":"هر همایی را که بینی استخوانی می‌دهد"}],"url":"https://ganjoor.net/salman/divanss/ghazalss/sh217"}