{"title":"غزل شماره‌ی 221","author":"سلمان ساوجی","abyat":[{"m1":"ما رقمی می‌کشیم، تا به چه خواهد کشید","m2":"ما قدمی می‌زنیم، تا به چه خواهد رسید"},{"m1":"قبله و مذهب بسی است، یار یکی بیش نیست","m2":"هر که دویی در میان دید یکی را دو دید"},{"m1":"کفر سر زلف توست، قبله آتش پرست","m2":"دید رخت کاتشی است، آتش از آن رو گزید"},{"m1":"من ز جهان بگذرم، وز تو نخواهم گذشت","m2":"ور تو به تیغم زنی، از تو نخواهم برید"},{"m1":"در همه بحری دهند، جان به امید کنار","m2":"لیک درین بحر ما، نیست کناری پدید"}],"url":"https://ganjoor.net/salman/divanss/ghazalss/sh221"}