{"title":"غزل شماره‌ی 65","author":"سلمان ساوجی","abyat":[{"m1":"نه ز احوال دل بی‌خبرانت، خبری است","m2":"نه به سر وقت جگر سوختگانت، گذری است"},{"m1":"گفته‌ای، باد صبا با تو بگوید، خبرم","m2":"این خبر پیش کسی گو، که شبش را سحری است"},{"m1":"بر سرم آنچه ز تنها و فراقت، شبها","m2":"می‌رود با تو نگویم، که در آن دردسری است"},{"m1":"نظر من همه با توست، اگر گه گاهی ","m2":"نکنم دیده به سوی تو درآنم، نظری است "},{"m1":"ای دل از منزل هستی، قدمی بیرون نه ","m2":"به هوای سر کویش، که مبارک سفری است "},{"m1":"هر که خاک کف پایت نکند، کحل بصر ","m2":"اعتقاد همه آن است که او بی بصری است "},{"m1":"تو برآنی که بود جز تو کسی سلمان را ","m2":"او بر آن نیست که غیر از تو به عالم، دگری است "}],"url":"https://ganjoor.net/salman/divanss/ghazalss/sh65"}