{"title":"غزل شماره‌ی 58","author":"سلمان ساوجی","abyat":[{"m1":"شب است و بادیه و دل، فتاده از راه است ","m2":"ز چپ و راست، مخالف، ز پیش و پس، چاه است "},{"m1":"مقم تهلکه است این ولی منم، فارغ","m2":"ز کار دل، که به دلخواه یار دلخواه است"},{"m1":"مرا سری است که دارم، بر آستانه تو","m2":"نهاده‌ایم به پیش تو هرچه در راه است"},{"m1":"به وصل قد تو دارم بسی امید و لیک","m2":"قبای عمر به قد امید، کوتاه است"},{"m1":"به عکس طالب منصب، شویم خاک درت","m2":"از این رفیع ترا آخر چه منصب و راه است؟"},{"m1":"که آورد به تو احوال دیده و دل من؟","m2":"که پیک دیده، سرشک و رسول دل، آه است"},{"m1":"منور است به مهر تو، سینه عشاق","m2":"بلی زجانب مهر است، هرچه در ماه است"},{"m1":"پس از فراق تو گر بنده، زنده خواهد ماند","m2":"بحق وصل تو کان زیستن، به اکراه است"}],"url":"https://ganjoor.net/salman/divanss/ghazalss/sh58"}