{"title":"غزل شماره‌ی 177","author":"سلمان ساوجی","abyat":[{"m1":"خوش آمد باد نوروزی، خوش آمد","m2":"بنفشه در چمن شاد و کش آمد"},{"m1":"به آب و سبزه و گل می‌کشد دل","m2":"که آب و سبزه و گل دلکش آمد"},{"m1":"خوش آمد پیش گل، می‌گفت بلبل","m2":"خوش آمدهای او گل را خوش آمد"},{"m1":"گل خوشبوی نیکو رو ندانم","m2":"چرا فرجام کارش آتش آمد؟"},{"m1":"تن چون پرنیان گل چه بینی؟","m2":"تو طالع بین که خارش مفرش آمد"},{"m1":"از آن نرگس برآمد خوش چو پروین","m2":"کزین طاس نگون، نقشش شش آمد"}],"url":"https://ganjoor.net/salman/divanss/ghazalss/sh177"}