{"title":"غزل شماره‌ی 376","author":"سلمان ساوجی","abyat":[{"m1":"تو در خواب خوشی، احوال بیماران چه می‌دانی؟","m2":"تو در آسایشی، تیمار بیماری چه می‌دانی؟"},{"m1":"نداری جز دل آزاری و ناز و دلبری کاری ","m2":"تو غمخواری و دلجویی و دلداری چه می‌دانی؟"},{"m1":"تو چون یک شب به سودای سر زلف پریشانش ","m2":"نپیمودی درازی شب تاری چه می‌دانی؟"},{"m1":"برو زاهد چه پرهیزی ز ناز و شیوه چشمش؟","m2":"بپرس این شیوه از مستان تو هشیاری چه می‌دانی؟"},{"m1":"دلا گفتم، غم خود خور که کار از دست شد بیرون ","m2":"تو را غم خوردن است ای دل تو غمخواری چه می‌دانی؟"}],"url":"https://ganjoor.net/salman/divanss/ghazalss/sh376"}