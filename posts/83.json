{"title":"غزل شماره‌ی 83","author":"سلمان ساوجی","abyat":[{"m1":"بیمار غمت را، به جز از صبر دوا نیست ","m2":"صبرست، دوای من و دردا، که مرا نیست "},{"m1":"از هیچ طرف راه ندارم، که ز زلفت ","m2":"بر هیچ طرف نیست، که دامی، ز بلا نیست "},{"m1":"عشق است، میان دل و جان من و بی‌عشق ","m2":"حقا که میان دل و جان هیچ صفا نیست "},{"m1":"زاهد دهدم، توبه، ز روی تو، زهی روی ","m2":"هیچش، ز خدا شرم و ز روی تو حیا نیست "},{"m1":"مهری و وفایی که تو را نیست، مرا هست ","m2":"صبری و قراری که تو را هست مرا نیست "}],"url":"https://ganjoor.net/salman/divanss/ghazalss/sh83"}