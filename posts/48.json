{"title":"غزل شماره‌ی 48","author":"سلمان ساوجی","abyat":[{"m1":"عاشقان را از جمالش، روز بازار امشب است","m2":"لیلة القدری که می‌گویند پندار امشب است"},{"m1":"حلقه‌ها، بین بسته، جانها، گرد رخسارش چو زلف","m2":"قدسیان را نیز گویی روز بازار، امشب است"},{"m1":"عاشقان! با بخت خود شب زنده دارید امشبی","m2":"ز آنکه در عمر خود آن شوریده، بیدار امشب است"},{"m1":"پای دار، ای شمع و منشین، تا به سر خدمت کنیم","m2":"پیش او امشب، که ما را خود سر و کار، امشب است"},{"m1":"عود در مجلس دمی خوش می‌زند بی‌همنفس","m2":"آری، آری، وقت انفاس شکربار، امشب است"},{"m1":"جنس فردا پیش نقد جان من، امشب، به می","m2":"می‌فروشم، کان بضاعت را خریدار، امشب است"},{"m1":"زاهدان! یک دم مجالی چون کنم تدبیر چیست؟","m2":"چون پس از عمری، مجال صحبت یار، امشب است"},{"m1":"گفته‌ای سلمان، که سر ایثار پایش می‌کنم","m2":"گر سر ایثار داری وقت ایثار، امشب است"}],"url":"https://ganjoor.net/salman/divanss/ghazalss/sh48"}