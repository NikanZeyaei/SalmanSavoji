{"title":"غزل شماره‌ی 192","author":"سلمان ساوجی","abyat":[{"m1":"بوی زلف او دماغ جان معطر می‌کند","m2":"یاد روی او چراغ دل منور می‌کند"},{"m1":"یک جهان دیوانه در زنجیر دارد زلف او","m2":"که به سر خود هریکی سودای دیگر می‌کند"},{"m1":"صورت ماهیت رویش نبیند هر کسی","m2":"هر کسی با خویشتن نقشی مصور می‌کند"},{"m1":"سینه‌ام بر آتش است و دم نمی‌یارم زدن","m2":"ز آنکه گر لب می‌گشایم شعله سر بر می‌کند"},{"m1":"جان همی سوزد مرا چون عود و از انفاس من","m2":"بوی جان می‌آید و مجلس معطر می‌کند"}],"url":"https://ganjoor.net/salman/divanss/ghazalss/sh192"}