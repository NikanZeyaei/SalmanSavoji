{"title":"غزل شماره‌ی 372","author":"سلمان ساوجی","abyat":[{"m1":"همرنگ رویش در چمن، گل یاسمن گردید می ","m2":"دایم به بویش چون صبا، گرد چمن گردید می "},{"m1":"این گل به دامن چیدنم، باشد ز شوق عارضت ","m2":"کو خاری از باغ تو تا دامن ز گل در چیدمی "},{"m1":"در حلقه سودای او، مردی به گردی می‌رود ","m2":"من نیز سودا می‌کنم، باری بدان ار رندمی "},{"m1":"هر کس شناعت می‌کند، بر من که نشنیدی سخن ","m2":"گر من سخن بشنید می، چندین سخن نشنیدمی "},{"m1":"چون او نمی‌آید شبی، بر سر به پرسیدن مرا ","m2":"ای کاشکی خواب آمدی، تا من به خوابش دیدمی"},{"m1":"لب بر لب من می‌نهد، چون نی دم من می‌دهد ","m2":"گردم ندادی هر دمم، چندین چرا نالید می "},{"m1":"بوسیدن جام لبش، گر نیست روزی کاشکی ","m2":"چون جرعه افتادی که من خاک درش بوسیدمی "},{"m1":"سودای پنهانم قلم، کرد آشکارات چون کنم؟","m2":"ای کاش مقدورم شدی، کاتش به نی پوشیدمی "},{"m1":"سلمان خیال روی او چون نامه‌ای دان در درون ","m2":"گر نیستی در خویشتن چندین چرا پیچیدمی؟"}],"url":"https://ganjoor.net/salman/divanss/ghazalss/sh372"}