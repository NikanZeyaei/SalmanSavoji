{"title":"غزل شماره‌ی 322","author":"سلمان ساوجی","abyat":[{"m1":"ای غبار خاک پایت توتیای چشم من ","m2":"کمترین گردی ز کویت خونبهای چشم من "},{"m1":"چشم من جز دیدن رویت ندارد هیچ رای ","m2":"راستی را روشن و خوبست رای چشم من "},{"m1":"مردم چشمی و بی مردم ندارد خانه نور ","m2":"مردمی فرمای و روشن کن سرای چشم من "},{"m1":"من ز چشم خود ملولم کاشکی برخاستی ","m2":"از درت گردی و بنشستی بجای چشم من "},{"m1":"هر کجا دردی است باشد در کمین جان ما","m2":"هر کجا گردیست گردد در هوای چشم من "},{"m1":"تا خیالت آشنای مردم چشم من است ","m2":"هر شبی در موج خون است آشنای چشم من "},{"m1":"می‌زند چشمم رهی تر آنچنان کاندر عراق ","m2":"رودها بربسته‌اند از پرده‌های چشم من"},{"m1":"گر چه چشمم بسته است اما سر شکم می‌رود ","m2":"باز می‌گوید به مردم، ماجرای چشم من "},{"m1":"ای صبا گر خاک پای او به دست آید تو را ","m2":"ذره‌ای زان کوش، داری از برای چشم من "},{"m1":"چشم سلمان را منور کن به نور خون که هست ","m2":"روی تو، آیینه گیتی نمای چشم من "}],"url":"https://ganjoor.net/salman/divanss/ghazalss/sh322"}