{
  "title": "غزل شماره‌ی 12",
  "author": "سلمان ساوجی",
  "abyat": [
    {
      "m1": "ای که بر من می‌کشی خط و نمی‌خوانی مرا!",
      "m2": "بر مثال نامه، بر خود چند پیچانی مرا؟"
    },
    {
      "m1": "رانده‌اند ازل، بر ما بناکامی، قلم",
      "m2": "نیستم، کام دل آخر تا به کی رانی مرا؟"
    },
    {
      "m1": "در سر زلف تو کردم، عمر و آن عمر عزیز",
      "m2": "سر به سر بر باد رفت، اندر پیشانی مرا"
    },
    {
      "m1": "می‌دهم جان تا بر آرم با تو یکدم، چون کنم",
      "m2": "هیچ کاری بر نمی‌آید، به آسانی مرا"
    },
    {
      "m1": "همچو عود از من برآمد دود، تا کی دم دهی؟",
      "m2": "آتشی بنشان بر آتش، چند بنشانی مرا؟"
    },
    {
      "m1": "مرد سودایت نبودم، کردم و دیدم زیان",
      "m2": "وین زمان سودی نمی‌دارد، پشیمانی مرا"
    },
    {
      "m1": "از ازل داغ تو دارم، بر دل و روز ابد",
      "m2": "کس نگیرد ظاهراً، با داغ سلطانی مرا"
    },
    {
      "m1": "کرده بودم ترک ترکان کمان ابرو و باز",
      "m2": "می‌برند از ره به چشم شوخ و پیشانی مرا"
    },
    {
      "m1": "بنده‌ای باشد تو را سلمان گران باشد که آن",
      "m2": "یک قبول حضرت خود، داری ارزانی مرا"
    }
  ],
  "url": "https://ganjoor.net/salman/divanss/ghazalss/sh12"
}
