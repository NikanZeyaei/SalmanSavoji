{"title":"غزل شماره‌ی 47","author":"سلمان ساوجی","abyat":[{"m1":"از بار فراق تو مرا، کار خراب است","m2":"دریاب، که کار من از این بار، خراب است"},{"m1":"پرسید، که حال بیمار تو چون است؟","m2":"چون است میپرسید، که بیمار خراب است"},{"m1":"کی چشم تو با حال من افتد که شب و روز؟","m2":"او خفته و مست است و مرا کار خراب است"},{"m1":"هشیار سری، کز می سودای تو مست، است","m2":"آباد دلی، کز غم دلدار خراب است"},{"m1":"من مستم و فارغ ز غم محتسب امروز","m2":"کو نیز چو من، بر سر بازار، خراب است"},{"m1":"تنها نه منم، مست، ز خمخانه عشقت","m2":"کز جرعه جامش، در و دیوار خراب است"},{"m1":"سلمان ز می جام الست، است چنین مست","m2":"تا ظن نبری کز خم خمار، خراب است"},{"m1":"زاهد چه دهی پند مرا؟ جامی ازین می","m2":"درکش که دماغ تو ز پندار خراب است"}],"url":"https://ganjoor.net/salman/divanss/ghazalss/sh47"}