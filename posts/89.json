{"title":"غزل شماره‌ی 89","author":"سلمان ساوجی","abyat":[{"m1":"دل می‌خرد حبیب و مرا این متاع نیست ","m2":"گر طالب سرست برین سر، نزاع نیست "},{"m1":"کاری است عشق مشکل و حالی است بس غریب ","m2":"کس را به هیچ حال بران، اطلاع نیست "},{"m1":"دنیا خرند اهل مروت به هیچ وجه ","m2":"ارباب عشق را هوس این متاع نیست "},{"m1":"در عاشقی دلا ز ملامت مشو ملول ","m2":"کاحوال خستگاه هوا جز صراع نیست "},{"m1":"در سر ز استماع الست است مستیی ","m2":"ما را که احتیاج شراب و سماع نیست "},{"m1":"چون زلف اگر به تیغ سرم قطع می‌کنی ","m2":"ما را به مویی، از تو، سر انقطاع نیست "},{"m1":"هیچ آتشی به حرقت فرقت نمی‌رسد ","m2":"وان نیز دیده‌ام به سوز و وداع نیست "},{"m1":"سلمان امید مهر از آن ماهرو مدار ","m2":"زیرا میان این مه و مهر اجتماع نیست "}],"url":"https://ganjoor.net/salman/divanss/ghazalss/sh89"}