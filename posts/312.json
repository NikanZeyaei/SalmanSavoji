{"title":"غزل شماره‌ی 312","author":"سلمان ساوجی","abyat":[{"m1":"چندان فتاد ما را، کار از شراب خوردن ","m2":"کز شوق آن ندارم، پروای آب خوردن "},{"m1":"بر یاد روی خوبان، می می‌خوریم والحق ","m2":"ذوقی تمام دارد، بر گل شراب خوردن "},{"m1":"ترکان چشم مستت، آورده‌اند رسمی ","m2":"از خون شراب دادن، وز دل کباب خوردن "},{"m1":"از مستی صبوحی، قطعا نمی‌توانم ","m2":"یک جام می چو عیسی، با آفتاب خوردن "},{"m1":"می را حساب فردا، خواهند کرد و خواهم ","m2":"ز امروز تا به فردا، می بی حساب خوردن "}],"url":"https://ganjoor.net/salman/divanss/ghazalss/sh312"}