{"title":"غزل شماره‌ی 145","author":"سلمان ساوجی","abyat":[{"m1":"دل برد دلبر و در دام بلاش اندازد","m2":"دل ما برد، ندانم به کجاش اندازد"},{"m1":"هرکجا مرغ دلی بال گشاید، فی الحال","m2":"به کمان مهره ابرو ز هواش اندازد"},{"m1":"خوش کمندی است سر زلف شکن بر شکنش","m2":"وه چه خوش باشد اگر بخت بماش اندازد!"},{"m1":"چشم فتان تو هر جا که بلا انگیزد","m2":"ای بسا سر که در آن عرصه بلاش اندازد"},{"m1":"عاقل آن است که در پای تو اندازد سر","m2":"پیشتر زانک فراق تو زپاش اندازد"},{"m1":"بوی گیسوی تو هر جا که جگر سوخته‌ایست","m2":"در پی قافله باد صباش اندازد"},{"m1":"هر که‌را درد بینداخت، دوا چاره برد","m2":"که برد چاره سلمان که دواش اندازد؟"}],"url":"https://ganjoor.net/salman/divanss/ghazalss/sh145"}