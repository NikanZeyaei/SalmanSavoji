{"title":"غزل شماره‌ی 36","author":"سلمان ساوجی","abyat":[{"m1":"هرکه از خود خبری دارد، ازو بی‌خبر است","m2":"عشق جایی نبرد، پی که ز هستی اثر است"},{"m1":"مرد هشیار منم، کم خبر از عالم نیست","m2":"وین کسی داند، کز عالم ما با خبر است"},{"m1":"بر سر کوی محبت، نتوان پای نهاد","m2":"که در آن کوی، هر آنجا که نهی پای، سراست"},{"m1":"جان درین منزل خونخوار، ندارد خطری","m2":"هر که او غم جان است، به جان در خطر است"},{"m1":"جان من، همنفس باد سحر خواهد بود","m2":"تا ز بویت نفسی در تن باد سحر است"},{"m1":"مردم چشم من از با تو نظر باخت، چه شد","m2":"عشق بازی، صفت مردم صاحب نظر است"},{"m1":"خاک بادا! سر من، گر سر افسر، دارم","m2":"تا به خاک کف پای تو سرم، تا جور است"},{"m1":"آخر آن خار که بر رهگذرت نپسندم","m2":"بر دل من چه پسندی، که تو را رهگذرست؟"},{"m1":"زاهدان! باز به قلاشی و رندی مکنید","m2":"عیب سلمان، که خود او را به جهان، این هنر است"}],"url":"https://ganjoor.net/salman/divanss/ghazalss/sh36"}