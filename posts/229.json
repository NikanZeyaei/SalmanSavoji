{"title":"غزل شماره‌ی 229","author":"سلمان ساوجی","abyat":[{"m1":"صفت خرابی دل، به حدیث کی درآید؟","m2":"سخن درون عاشق، به زبان کجا برآید؟"},{"m1":"چو قلم بدست گیرم که حکایتت نویسم ","m2":"سخنم رسد به پایان و قلم به سر درآید "},{"m1":"سر من فدای زلفت، که ز خاک کشتگانش ","m2":"همه گرد مشک خیزد، همه بوی عنبر آید "},{"m1":"به تصور خیالت، نرود به خواب چشمم ","m2":"که به چشم من خیال تو ز خواب خوشتر آید "},{"m1":"به قلندری ملامت، چه کنی من گدارا؟","m2":"که سکندر ار بکوی تو رسد قلندر آید "},{"m1":"اگرم به لب رسد جان، به خدا که نیست ممکن","m2":"که به جز خیال رویت، دگریم بر سر آید "}],"url":"https://ganjoor.net/salman/divanss/ghazalss/sh229"}