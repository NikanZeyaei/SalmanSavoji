{"title":"غزل شماره‌ی 66","author":"سلمان ساوجی","abyat":[{"m1":"بویی از خاک رهت، همره باد سحری است ","m2":"رنگی از حسن رخت، مایه گلبرگ طری، است"},{"m1":"دم ز زلف تو زنم، زان دم من مشکین است ","m2":"سخن از لعل تو گویم، سخنم، زان شکری است "},{"m1":"جز صبا محرم من نیست، ولی چندانم، ","m2":"بر صبا نیست، وثوقی که صبا در به دری، است"},{"m1":"بر جگر می‌زندم، چشم تو، هر دم، نیشی ","m2":"خون چشمم که روان است، ازان رو جگری است"},{"m1":"روی آتش و شش، از دیده ما پنهان است ","m2":"ما از آن روی برآنیم که آن ماه، پری است "},{"m1":"این که با سوز فراقت، دل ما می‌سوزد","m2":"تو برآنی که ز صبرست، نه از بی صبری است"}],"url":"https://ganjoor.net/salman/divanss/ghazalss/sh66"}