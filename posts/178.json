{"title":"غزل شماره‌ی 178","author":"سلمان ساوجی","abyat":[{"m1":"گل که خوش طلعت و خوشبو آمد","m2":"عاشق روت به صد رو آمد"},{"m1":"کاسه‌ای داشت سرم را عشقت","m2":"سر شوریده به زانو آمد"},{"m1":"نیست از هیچ طرف راه گریز","m2":"تیرباران ز همه سو آمد"},{"m1":"حال این چشم ضعیفم می‌گفت","m2":"قلمم، در قلمم مو آمد"},{"m1":"سرکشی کرد و نشد با ما راست","m2":"آن سهی سرو که دلجو آمد"},{"m1":"راز مشک سر زلف در دل","m2":"می‌نهفتم ز سخن بو آمد"},{"m1":"سر و بالای تو می‌جست در آب","m2":"همچو سلمان که بلا جو آمد"}],"url":"https://ganjoor.net/salman/divanss/ghazalss/sh178"}