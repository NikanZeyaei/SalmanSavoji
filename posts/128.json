{"title":"غزل شماره‌ی 128","author":"سلمان ساوجی","abyat":[{"m1":"دام زلف تو به هر حلقه، طنابی دارد ","m2":"چشم مست تو به هر گوشه، خرابی دارد "},{"m1":"نرگس مست خوشت، گر چه چو من بیمار است ","m2":"ای خوشا نرگس مست تو که خوابی دارد "},{"m1":"رسن زلف تو در رشته جان من و شمع ","m2":"هر یک از آتش رخسار تو، تابی دارد "},{"m1":"خونم ازدیده از آن ریخت که تا ظن نبری ","m2":"که برش مردم صاحب نظر آبی دارد "},{"m1":"حال ضعف دل سودازده خود، به طبیب ","m2":"گفت سلمان و تمنای جوابی دارد "}],"url":"https://ganjoor.net/salman/divanss/ghazalss/sh128"}