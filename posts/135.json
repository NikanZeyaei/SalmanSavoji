{"title":"غزل شماره‌ی 135","author":"سلمان ساوجی","abyat":[{"m1":"خاک آن بادم که از خاک درت بویی برد","m2":"گرد آن خاکم که باد از کوی مه رویی برد"},{"m1":"از هوا داری بجان جویم نسیم صبح را","m2":"تا سلامی از من بیدل به دلجویی برد"},{"m1":"چون زهر سویی نشانی می‌دهندش، می‌دهم","m2":"خاک خود بر باد تا هر ذره‌ای سویی برد"},{"m1":"با سر زلف مرا سربسته رازی هست ازان","m2":"دم نمی‌یارم زدن ترسم صبا بویی برد"},{"m1":"بر سرت چندان پریشان جمع می‌بینم که گر","m2":"بر فشانی عقد گیسو هر دلی مویی برد"},{"m1":"تاب مویت نیست رویت راز پیشش دور کن","m2":"حیف باشد نازنینی بار هندویی برد"}],"url":"https://ganjoor.net/salman/divanss/ghazalss/sh135"}