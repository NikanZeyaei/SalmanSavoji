{"title":"غزل شماره‌ی 207","author":"سلمان ساوجی","abyat":[{"m1":"دی دیده از خیال رخش بازمانده بود","m2":"گلگون اشک در طبلش گرم رانده بود"},{"m1":"افتاده بود دل به خم چین زلف او","m2":"شب بود و ره دراز هم آنجا بمانده بود"},{"m1":"دل رفته بود و ما پی دل تا بکوی دوست","m2":"بردیم از آنکه او همه ره خون فشانده بود"},{"m1":"دل دیده خواست تا ببرد، خون گرفته بود","m2":"جان خواست خواستم بدهم، غم ستانده بود"},{"m1":"می‌خواستم که عمر عزیزت کنم نثار","m2":"نقدی عزیز بود ولیکن نمانده بود"},{"m1":"در خطا شده ز خال سیاه مبارکش","m2":"کش نیش لب طره سلمان نشانده بود"},{"m1":"خالش به جای خویش گرفتم، نشسته بود","m2":"بیگانه خط نامه سیه را که خوانده بود"}],"url":"https://ganjoor.net/salman/divanss/ghazalss/sh207"}