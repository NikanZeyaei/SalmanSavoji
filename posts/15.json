{"title":"غزل شماره‌ی 15","author":"سلمان ساوجی","abyat":[{"m1":"اگر حسن تو بگشاید، نقاب از چهره دعوی را","m2":"به گل رضوان بر انداید، در فردوس اعلی را"},{"m1":"وگر سرور سر افرازت، زجنت، سایه بردارد","m2":"دگر برگ سر افرازی، نباشد شاخ طوبی را"},{"m1":"بهار عالم حسنت، جهان را تازه می‌دارد","m2":"به زنگ اصحاب صورت را، به بوار باب معنی را"},{"m1":"فروغ حسن رویت کی، تواند دیده هر بیدل؟","m2":"دلی چون کوه می‌باید، که بر تابد تجلی را"},{"m1":"و رای پایه عقل است، طور عاشقی ورنه","m2":"کجا دریافتی مجنون، کمال حسن لیلی را؟"},{"m1":"اگر عکس رخ و بوی سر زلفت، نبودندی","m2":"که، بنمودی شب دیجور، نور از طور موسی را؟"},{"m1":"به بازار سر زلفت، که هست آن حلقه سودا","m2":"نباشد قیمتی چندان، متاع دین و دنیا را"},{"m1":"اگر نقش رخت ظاهر، نبودی در همه اشیا ","m2":"مغان هرگز نکردندی، پرستش لات و غری را "},{"m1":"به وجهی تا دهان تو نشد پیدا، ندانستند","m2":"کزین رو صحبتی نیک است، با خورشید عیسی را "},{"m1":"اگر زاهد برد بوی از، نسیم رحمت لطفت ","m2":"چو گل بر هم برد صد تو، لباس زهد و تقوی را"},{"m1":"چو لاف عشق زد سلمان، هوس دارد که بر یادت ","m2":"به مهر دل کند چون صبح، روشن صدق دعوی را "}],"url":"https://ganjoor.net/salman/divanss/ghazalss/sh15"}