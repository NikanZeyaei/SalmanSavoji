{"title":"غزل شماره‌ی 367","author":"سلمان ساوجی","abyat":[{"m1":"ای مه برا شبی خوش، ناز و عتاب تا کی؟","m2":"وی گل نقاب بگشا، شرم و حجاب تا کی؟"},{"m1":"ماییم تشنه و تو عین الحیات مایی ","m2":"همچون سراب ما را دادن فریب تا کی؟"},{"m1":"دل خواست از تو چیزی، فرموده‌ای که صبری ","m2":"جانم رسید بر لب، صبر و شکیب تا کی؟"},{"m1":"ای شهسوار خوبان، یکدم به من فرود آی ","m2":"بردن عنان ز دستم، پا در رکاب تا کی؟"},{"m1":"در جست و جوی وصلت، ما را چو آب و آتش ","m2":"گه بر فراز رفتن، گه در نشیب تا کی؟"},{"m1":"خواهند باز دیدن، یک روز هم حسابی ","m2":"از بیدلان ستاندن، دل بیحساب تا کی؟"},{"m1":"خوفم مده که سلمان، در غم تو را بسوزم ","m2":"پروانه را ز آتش، دادن نهیب تا کی؟"}],"url":"https://ganjoor.net/salman/divanss/ghazalss/sh367"}