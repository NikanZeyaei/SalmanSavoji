{"title":"غزل شماره‌ی 63","author":"سلمان ساوجی","abyat":[{"m1":"روزی از رویت، مگر طرف نقاب، افتاده است","m2":"در دل خورشید و مه، زان روز تاب، افتاده است"},{"m1":"دیده من تا به روی توست، روشن، خانه‌ای است","m2":"مردم چشم مرا، در خانه آب، افتاده است"},{"m1":"بس که بارید از هوا، باران محنت، بر سرم","m2":"کش به اطراف زجاجی، آفتاب افتاده است"},{"m1":"غمزه‌ات دل می‌برد، چشم توام، خون می‌خورد","m2":"روز و شب آن در شکار، این در شراب، افتاده است"},{"m1":"کرد چشمت، فتنه‌ای پیدا و در هر گوشه‌ای","m2":"عالمی بر فتنه بختم به خواب، افتاده است"},{"m1":"شد دل بیمار و می‌خواهد ز لعلت، شربتی","m2":"رحمتی فرما، که این مسکین، خراب افتاده است"},{"m1":"آفتابی، از من خاکی، جدا خواهد شدن","m2":"لاجرم چون ذره، دل در اضطراب، افتاده است"},{"m1":"برمتاب از من، عنان، آخر که یکسر کار من","m2":"رفته است از دست و در پا چون رکاب، افتاده است"},{"m1":"تا من افتادم ز کویت در حسابی نیستم","m2":"ز آنکه در کویت چو سلمان، بی‌حساب افتاده است"}],"url":"https://ganjoor.net/salman/divanss/ghazalss/sh63"}