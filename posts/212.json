{"title":"غزل شماره‌ی 212","author":"سلمان ساوجی","abyat":[{"m1":"باد صبا به باغ به بوی تو می‌رود","m2":"در گلستان حکایت روی تو می‌رود"},{"m1":"چونت خرم به جان که به بازار عاشقی","m2":"هر دو جهان به یک سر موی تو می‌رود"},{"m1":"با باد بوی توست دل ناتوان من","m2":"گر می‌رود به باد، به بوی تو می‌رود"},{"m1":"زان آمدم که بر سر کوی تو سر نهم","m2":"مقبل کسی که در سر کوی تو می‌رود"},{"m1":"بامی از آن خوش است سر عارفان که می","m2":"در کاسه‌های سر ز سبوی تو می‌رود"},{"m1":"جوری که رفت و می‌رود امروز در جهان","m2":"از چشم مست عربده جوی تو می‌رود"},{"m1":"مشکین دلم از آنکه مرادم به دم سخن","m2":"در طره‌های غالیه بوی تو می‌رود"},{"m1":"از جوی دیده خون جگر بیش از این مریز","m2":"سلمان که آب بحر ز جوی تو می‌رود"}],"url":"https://ganjoor.net/salman/divanss/ghazalss/sh212"}