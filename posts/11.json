{"title":"غزل شماره‌ی 11","author":"سلمان ساوجی","abyat":[{"m1":"ز درد عشق، دل و دیده خون گرفت مرا","m2":"سپاه عشق، درون و برون گرفت مرا"},{"m1":"گرفت دامن من اشک و بر درش بنشاند","m2":"کجا روم ز درد او که خون گرفت مرا"},{"m1":"کبوتر حرمم من، گرفت بر من نیست","m2":"عقاب عشق ندانم، که چون گرفت مرا"},{"m1":"به سر همی رودم دود و من نمی‌دانم","m2":"چه آتش است که در اندرون گرفت مرا"},{"m1":"زبانه می‌زند، آتش درون من زبان","m2":"از آنکه دوست به غایت، زبون گرفت مرا"},{"m1":"ز بند زلف تو زد، بر دماغ من بویی","m2":"نسیم صبح ز سودا، جنون گرفت مرا"},{"m1":"غم تو بود که سلمان نبود در دل او","m2":"بر آن مباش، که این غم کنون گرفت مرا"}],"url":"https://ganjoor.net/salman/divanss/ghazalss/sh11"}