{"title":"غزل شماره‌ی 386","author":"سلمان ساوجی","abyat":[{"m1":"تو شمع مجلس انسی و از صفا همه رویی ","m2":"سر از برای چه تابی ز ما نهان به چه رویی؟"},{"m1":"هزار دیده چو پروانه بر جمال تو عاشق ","m2":"غلام دولت آنم که شمع مجلس اویی "},{"m1":"منم ز شوق ز دیوانه تا تو سلسله زلفی ","m2":"شدم به بوی تو آشفته تا تو غالیه بویی "},{"m1":"دمید گل که منم روی باغ حسن تو گفتش:","m2":"که با رخم به چه آب و کدام حسن تو رویی"},{"m1":"به گرد کوی تو گردد همیشه اشک روانم ","m2":"ازو بپرس که آخر ازین حدیقه چه جویی "},{"m1":"به کنه دایره روی او کجا رسی ای دل!","m2":"هزار دور چو پرگار اگر به فرق بپویی "},{"m1":"ز درد دردش اگر جرعه‌ای رسد به تو سلمان! ","m2":"ز عین کوثر و آب حیات دست بشویی "}],"url":"https://ganjoor.net/salman/divanss/ghazalss/sh386"}