{"title":"غزل شماره‌ی 234","author":"سلمان ساوجی","abyat":[{"m1":"چو رویت هرگزم نقشی به خاطر در نمی‌آید ","m2":"مرا خود جز تو در خاطر، کسی دیگر نمی‌آید "},{"m1":"خیال عارضت آبست، از آن در دیده می‌گردد ","m2":"نهال قامتت سر و ست، از آن در بر نمی‌آید "},{"m1":"مرا در دل همی آید که چون باز آیدم دلبر ","m2":"دل از دستش برون آرم، ولی دلبر نمی‌آید "},{"m1":"بر آن بودم که چون دولت، در آید از درم روزی ","m2":"به هر بابی که کوشیدم از آن در در نمی‌آید "},{"m1":"مرا ساقی مده ساغر، که امشب می پرستان را ","m2":"زیاد لعل او یاد از می و ساغر نمی‌آید "},{"m1":"حریفان را فرود شد دم، بر آرای مطرب آوازی ","m2":"بگو با ماه من کامشب، چرا خوش بر نمی‌آید "}],"url":"https://ganjoor.net/salman/divanss/ghazalss/sh234"}