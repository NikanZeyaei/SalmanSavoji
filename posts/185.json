{"title":"غزل شماره‌ی 185","author":"سلمان ساوجی","abyat":[{"m1":"در خرابات مرا دوش به دوش آوردند","m2":"بی‌خودم بر در آن باده فروش آوردند"},{"m1":"شهسواری که نیامد به همه کون فرود","m2":"بر در خانه خمار فروش آوردند"},{"m1":"دوش بر دوش فلک می‌زنم امروز که دوش","m2":"مستم از کوی خرابات به دوش آوردند"},{"m1":"مطربان زیر لب از پرده‌سرایی، بانی","m2":"تا چه گفتند؟ که نی را به خروش آوردند"},{"m1":"ساقیان داروی بیهوشی می در دادند","m2":"دل بیهوش مرا باز به هوش آوردند"},{"m1":"شاهدان این همه دلهای پریشان را جمع","m2":"به تماشای گل غالیه پوش آوردند"},{"m1":"عشوه دادند فریب و دل و دین را ستدند","m2":"هوش بردند و نکات و نی و نوش آوردند"},{"m1":"چشم و ابروی تو از گوشه خود سلمان را","m2":"در خرابات کشان از بن گوش آوردند"}],"url":"https://ganjoor.net/salman/divanss/ghazalss/sh185"}