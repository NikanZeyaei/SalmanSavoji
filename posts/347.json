{"title":"غزل شماره‌ی 347","author":"سلمان ساوجی","abyat":[{"m1":"ای نور دیده باز گو جرمی که از ما دیده‌ای ","m2":"تا بی‌گناه از ما چرا چون بخت بر گردیده‌ای؟"},{"m1":"ای کاش دشمن بودمی نی دوست چون بر زعم من ","m2":"با دشمنان پیوسته‌ای و ز دوستان ببریده‌ای"},{"m1":"بر من نبخشاید دلت یا رب چه سنگین دل بتی ","m2":"ما ناکه یا رب یا ربم در نیمه شب نشنیده‌ای؟"},{"m1":"از عجز و ضعف و مسکنت وز حسن و لطف و نازکی ","m2":"ما خاک خاک آستان، تو نور نور دیده‌ای "},{"m1":"از اشک سلمان کرده‌ای آبی روان وانگه از آن ","m2":"دامن ناز و سرکشی چون نارون پیچیده‌ای "}],"url":"https://ganjoor.net/salman/divanss/ghazalss/sh347"}