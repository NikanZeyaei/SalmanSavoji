{"title":"غزل شماره‌ی 246","author":"سلمان ساوجی","abyat":[{"m1":"بر گل رفتم از غالیه تر زده‌ای باز","m2":"گل را به خط نسخ قلم در زده‌ای باز"},{"m1":"گل را ز رهی ساخته‌ای از گره زلف","m2":"تا راه کدامین دل غمخور زده‌ای باز"},{"m1":"بر گل زده‌ای حلقه و بر تنگ شکر قفل","m2":"امروز همه بر گل و شکر زده‌ای باز"},{"m1":"آن ژاله صبح است و ا آب حیات است","m2":"یا آب گل ترکه به گل بر زده‌ای باز"},{"m1":"گل را به چه دل خنده برآید ز خجالت؟","m2":"بس خنده که بر روی گل تر زده‌ای باز"},{"m1":"هر سیم سر شکم که روان بود به سودا","m2":"بر سکه رویم همه با زر زده‌ای باز"},{"m1":"بر ساغر ما سنگ جفا می‌زنی ای دوست!","m2":"با تو چه توان گفت که ساغر زده‌ای باز؟"},{"m1":"همچون قلم اندر خطم از زلف تو زیراک","m2":"بی‌واسطه‌ام همچو قلم سرزده‌ای باز"},{"m1":"گفتی که به هم بر نزم کار تو، سلمان!","m2":"در هم زده‌ای زلف و به هم برزده‌ای باز"}],"url":"https://ganjoor.net/salman/divanss/ghazalss/sh246"}