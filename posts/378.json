{"title":"غزل شماره‌ی 378","author":"سلمان ساوجی","abyat":[{"m1":"می‌آیی و دمی دو سه در کار می‌کنی ","m2":"ما را به دام خویشتن گرفتار می‌کنی "},{"m1":"دین می‌خری به عشوه و دل می‌بری ز دست ","m2":"آری تو زین معامله بسیار می‌کنی "},{"m1":"هر دم هزار بی سر و پا را چو زلف خویش ","m2":"برمی‌کشی و باز نگونسار می‌کنی "},{"m1":"دارم دلی خراب به غایت ضعیف و تو ","m2":"هر جه غمی است بر دل من بار می‌کنی "},{"m1":"از خواب، آن دو چشم گران خواب را ممال ","m2":"زنهار فتنه‌ای را به چه بیدار می‌کنی "},{"m1":"در حلقه‌های زلف خود آتش فروختی ","m2":"وین از برای گرمی بازار می‌کنی "},{"m1":"زان خط که گرد دایره روی می‌کشی ","m2":"روز سفید ما چو شب تار می‌کنی "},{"m1":"من پرده بر سرایر عشق تو می‌کشم ","m2":"لیکن تو هتک پرده اسرار می‌کنی"},{"m1":"سلمان چو آفتاب به کویش بر آ چرا ","m2":"چون سایه سجده پس دیوار می‌کنی "}],"url":"https://ganjoor.net/salman/divanss/ghazalss/sh378"}