{"title":"غزل شماره‌ی 206","author":"سلمان ساوجی","abyat":[{"m1":"ماهی ار ماه فلک را از کمان ابرو بود","m2":"سروی ار سرو سهی را عنبرین گیسو بود"},{"m1":"ما که هر روزی به ماه طلعتت گیریم فال","m2":"روز و ماه ما مبارک، فال ما نیکو بود"},{"m1":"ز آفتاب روی خوبت، دیده من خیره گشت","m2":"خیره گردد دیده جایی کافتاب از رو بود"},{"m1":"سرو قدت راست جابر جویبار چشم و دل","m2":"حبذا باغی که سروش این چنین دلجو بود"},{"m1":"بس که دم خوردم به بویت، گر نمایم حال دل","m2":"غنچه آسا در دلم خون بسته تو بر تو بود"},{"m1":"ما به سودای سر زلف تو چون گردیم خاک","m2":"باد گردی کآورد زان خاک عنبر بو بود"},{"m1":"زحمت سلطان مده بسیار و بگذار ای رقیب!","m2":"تا ندیم مجلس گل بلبل خوش گو بود"}],"url":"https://ganjoor.net/salman/divanss/ghazalss/sh206"}