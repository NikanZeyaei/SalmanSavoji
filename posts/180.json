{"title":"غزل شماره‌ی 180","author":"سلمان ساوجی","abyat":[{"m1":"کسی که قصه درد مرا نمی‌داند","m2":"ز لوح چهره من یک به یک فرو خواند"},{"m1":"حدیث شوق به طومار گر فرو خوانم","m2":"بجان دوست که طومار سر بپیچاند"},{"m1":"بیا که مردم چشمم سرشک گلگون را","m2":"به جست و جوی تو هر سو چو آب می‌راند"},{"m1":"نگویمت: به تو می‌ماند از عزیزی عمر","m2":"که عمر اگرچه عزیز است، هم نمی‌ماند"},{"m1":"به آروزی خیال توام خوش آمد خواب","m2":"گر آب دیده من بر منش نشوراند"},{"m1":"به آب دیده بگردانم از جفای تو دل","m2":"که آب دیده من سنگ را بگرداند"},{"m1":"گرفت دیده من آب و دل در آن آتش","m2":"که گر خیال تو آید کجاش بنشاند"}],"url":"https://ganjoor.net/salman/divanss/ghazalss/sh180"}