{"title":"غزل شماره‌ی 111","author":"سلمان ساوجی","abyat":[{"m1":"آن پری چهره که ما را نگران می‌دارد ","m2":"چشم با ما و نظر، با دگران می‌دارد "},{"m1":"زیر لب می‌دهم وعده، که کامت بدهم ","m2":"غالب آن است که ما را به زبان، می‌دارد "},{"m1":"دوش گفتم که غمت، جان مرا داد به باد ","m2":"گفت ای ساده، هنوزت غم جان می‌دارد"},{"m1":"رایگان، چون سر و زر در قدمش، می‌بازم ","m2":"سر چرا بر من شوریده، گران می‌دارد؟"},{"m1":"اغی گل از حال دل بلبل بیچاره بپرس ","m2":"تا این همه فریاد و فغان می‌دارد؟ "},{"m1":"گر به دیدار تو فرسوده‌ای، آسوده شود ","m2":"مایه حسن رخت را چه زیان، می‌دارد؟ "},{"m1":"خبرت نیست که در باغ جمالت، همه شب ","m2":"چشم من آب گل و سرو روان می‌دارد "},{"m1":"رفته بود از سر قلاشی و رندی، سلمان ","m2":"چشم سرمست تو‌اش، باز بر آن می‌دارد "}],"url":"https://ganjoor.net/salman/divanss/ghazalss/sh111"}