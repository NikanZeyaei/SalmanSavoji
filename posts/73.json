{"title":"غزل شماره‌ی 73","author":"سلمان ساوجی","abyat":[{"m1":"عاشقان را شوق مستی، از شرابی دیگرست ","m2":"وین هوا گرم از فروغ آفتابی دیگرست"},{"m1":"ساقی آب رز برای دیگران در گردش آر ","m2":"کاسیای ما کنون، گردان به آبی دیگرست "},{"m1":"عکس خورشید جمالت، مانع دیدار گشت ","m2":"شاهد حسن تو را هر دم، نقابی دیگرست "},{"m1":"دیگران را در کمند آور، که همچون زلف تو","m2":"هر رگی در گردن جانم، طنابی، دیگرست "},{"m1":"آتشی کردی و گفتی می‌کنم ترک عناب ","m2":"زینهار ای جان مگو، کین خود، عتابی دیگرست "},{"m1":"بخت راهی می‌زند بر خون من، من چون کنم","m2":"باز بخت خفته ما، دیده خوابی دیگرست "},{"m1":"از رقیبم دوش می‌پرسید کاین بیچاره کیست؟","m2":"گفت: سر برگشته‌ای، مستی، خرابی، دیگرست "}],"url":"https://ganjoor.net/salman/divanss/ghazalss/sh73"}