{"title":"غزل شماره‌ی 194","author":"سلمان ساوجی","abyat":[{"m1":"چشم مستت گرچه با ما ترک تازی می‌کند","m2":"لعل جانبخش تو هر دم دلنوازی می‌کند"},{"m1":"تا دلم آورد بر محراب ابرویت نماز","m2":"جامه جان را به خون، هر دم نمازی می‌کند"},{"m1":"باز نخدان چو کویت ای بت سیمین ذقن! ","m2":"زلف چون چوگان تو هر لحظه بازی می‌کند "},{"m1":"می‌زند خورشید تابان، بر سر شمشاد تیغ ","m2":"تا چرا در دور قدت سرفرازی می‌کند؟"},{"m1":"چون نپالایم ز راه دیده، خون دل مدام ","m2":"کاتش عشق تو در دل جان گدازی می‌کند "},{"m1":"سازگاری کن دمی با من که در عشق تو جان ","m2":"از تنم بر عزم رفتن کار سازی می‌کند "},{"m1":"همچو زلفت شد پریشان حال سلمان حزین ","m2":"زانکه با روی تو دائم عشق بازی می‌کند "}],"url":"https://ganjoor.net/salman/divanss/ghazalss/sh194"}