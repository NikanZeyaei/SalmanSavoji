{"title":"غزل شماره‌ی 204","author":"سلمان ساوجی","abyat":[{"m1":"دوشم آن گلچهره در آغوش بود","m2":"حبذا وقتی که ما را دوش بود"},{"m1":"لب به لب، رخسار بر رخسار بد","m2":"رو به رو، آغوش بر آغوش بود"},{"m1":"هرچه آن جز باده بد، مکروه گشت","m2":"آنچه غیر از دوست بد، فرموش بود"},{"m1":"از می لعل لبش تا صبحدم","m2":"بانگ «هایاهای و نوشانوش» بود"},{"m1":"از نشاط جرعه پیمان ما","m2":"عقل و جان سرمست و دل مدهوش بود"},{"m1":"از خروش ما فلک بد در خروش","m2":"تا خروس صبحدم خاموش بود"},{"m1":"زهره و خورشید را از رشک ما","m2":"بر فلم خون جگر بر جوش بود"},{"m1":"صبح ناگه از سر ما برگرفت","m2":"پرده پب را که آن سرپوش بود"},{"m1":"عزم رفتن کرد حالی دلبرم","m2":"آن هم از بد گفتن بد گوش بود"},{"m1":"ریخت سلمان در پیش، از دیدگان","m2":"گوهری کز لطف او، در گوش بود"}],"url":"https://ganjoor.net/salman/divanss/ghazalss/sh204"}