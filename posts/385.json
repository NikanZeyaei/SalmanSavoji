{"title":"غزل شماره‌ی 385","author":"سلمان ساوجی","abyat":[{"m1":"چشم داریم که دلبستگی بنمایی ","m2":"دل ما راست فرو بستگی، بگشایی "},{"m1":"تو کجایی که منت هیچ نمی‌بینم باز؟","m2":"باز هر جا که نظر می‌کنمت، آنجایی "},{"m1":"دل فرزانه من تا سر زلف تو بدید ","m2":"سر برآورد به آشفتگی و شیدایی "},{"m1":"این چه خشم است که رفتی و نمی‌آیی باز؟","m2":"عمر باز آیدم ای عمر اگر باز آیی "},{"m1":"نتوانتم نظر از زلف تو بر بست که هست ","m2":"چشم بیمار مرا عادت شب پیمایی "},{"m1":"گو مینداز نظر بر رخ منظور دگر ","m2":"آنکه چون چشم منش نیست دل دریای "},{"m1":"تو مرا آینه جانی و در عین صفا ","m2":"بمن ای آینه روی از چه سبب ننمایی "},{"m1":"ای تو با جمله و تنها ز همه فی‌الجمله ","m2":"نور چشم منی و جان و دل تنهایی "},{"m1":"زلف را گوی که در گردن من دست مکن ","m2":"این بست نیست که سر در قدمم می‌سایی؟"},{"m1":"پخت سودای سر زلف تو سلمان عمری ","m2":"لاجرم گشت به هم برزده و سودایی "}],"url":"https://ganjoor.net/salman/divanss/ghazalss/sh385"}