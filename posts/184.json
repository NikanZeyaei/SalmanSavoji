{"title":"غزل شماره‌ی 184","author":"سلمان ساوجی","abyat":[{"m1":"لاابالی وار، دستی بر جهان خواهم فشاند","m2":"هرچه دامن گیردم دامن، بر آن خواهم فشاند"},{"m1":"دامن آخر زمان دارد غبار حادثه","m2":"آستین بر دامن آخر زمان خواهم فشاند"},{"m1":"از سر صدق و صفا، چون صبح خواهم زد نفس","m2":"وندران دم بر هوای دوست، جان خواهم فشاند"},{"m1":"پای عزلت بر سر کون و مکان خواهم نهاد","m2":"دست همت بر رخ جان و جهان خواهم فشاند"},{"m1":"همچو گل برگی که حاصل کرده‌ام در عمر خویش","m2":"با رخ خندان و خوش، بر دوستان خواهم فشاند"}],"url":"https://ganjoor.net/salman/divanss/ghazalss/sh184"}