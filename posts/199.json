{"title":"غزل شماره‌ی 199","author":"سلمان ساوجی","abyat":[{"m1":"اهل دل را به خرابات مغان ره ندهند ","m2":"رخت تن را به سراپرده جان ره ندهند "},{"m1":"سخن پیر مغان است که در دیر کسی ","m2":"که سبک در نکشد رطل گران ره ندهند "},{"m1":"خارج از هر دو جهان است خرابات آنجا ","m2":"تا مجرد نشوی از دو جهان ره ندهند "},{"m1":"ادب آن است که هر دل که بود منزل یار ","m2":"هیچ اندیشه اغیار بدان ره ندهند "},{"m1":"راه وحدت شنو از ناله مستان که چونی ","m2":"قصه گویند و سخن را به زبان ره ندهند "},{"m1":"راه سلمان به خرابات ندادند چه شد؟","m2":"همه کس را به خرابات مغان ره ندهند "}],"url":"https://ganjoor.net/salman/divanss/ghazalss/sh199"}