{"title":"غزل شماره‌ی 366","author":"سلمان ساوجی","abyat":[{"m1":"تا توانی مده از کف به بهار ای ساقی ","m2":"لب جوی و لب جام و لب یار ای ساقی! "},{"m1":"نوبهارست و گل و سبزه و ما عمر عزیز","m2":"می‌گذاریم به غفلت مگذار ای ساقی! "},{"m1":"موسم گل نبود توبه عشاق درست ","m2":"تو به یعنی چه بیا باده بیار ای ساقی!"},{"m1":"اگر از روز شمارست سخن روز شمار ","m2":"چون منی را که در آرد به شمار ای ساقی! "},{"m1":"شاهد و باغ و گل و مل همه خوبند ولی","m2":"یار خوش خوشتر ازین هر سه چهار ای ساقی!"},{"m1":"آید از بوی سمن بوی بهشت ای عارف ","m2":"خیزد از رنگ چمن نقش نگار ای ساقی!"},{"m1":"جام نوشین تو تا پر می لعل است مدام ","m2":"می‌کشد جام تو ما را به خمار ای ساقی!"},{"m1":"بی‌نوایم غزلی نو بنواز ای سلمان ","m2":"در خمارم قدحی نو زخم آرای ساقی!"}],"url":"https://ganjoor.net/salman/divanss/ghazalss/sh366"}