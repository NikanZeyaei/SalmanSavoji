{"title":"غزل شماره‌ی 43","author":"سلمان ساوجی","abyat":[{"m1":"تا بر نخیزی، از سر دنیا و هر چه هست ","m2":"با یار خویشتن، نتوانی دمی، نشست "},{"m1":"امشب، چه فتنه بود که انگیخت چشم او ","m2":"کاهل صلاح و گوشه نشینان شدند مست "},{"m1":"عاشق ندید، در حرم دل، جمال یار","m2":"بر غیر یار، تا در اندیشه، در نبست "},{"m1":"صوفی به رقص، بر سر کوی، بکوفت پای ","m2":"عارف ز ذوق، بر همه عالم فشاند دست "},{"m1":"ساقی قدح به مردم هشیار ده، که من ","m2":"دارم، هنوز، نشوه‌ای از ساغر الست "},{"m1":"این مطربان راهزن، امشب ز صوفیان","m2":"خواهند برد، خرقه و دستار و هر چه هست "},{"m1":"من جان کجا برم، ز کمندش که باد صبح ","m2":"جانها بداد، تا ز سر زلف او بجست "},{"m1":"صیدی، که در کمند تو، روزی اسیر شد ","m2":"ز اندیشه خلاص همه عمر، باز رست "},{"m1":"اصنام اگر به روی تو، ماننده‌اند نیست ","m2":"فرقی میان مذهب اسلام و بت پرست "},{"m1":"خواهی که سربلند شوی، از هوای او ","m2":"سلمان چو خاک در قدم یار گرد پست "}],"url":"https://ganjoor.net/salman/divanss/ghazalss/sh43"}