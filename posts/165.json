{"title":"غزل شماره‌ی 165","author":"سلمان ساوجی","abyat":[{"m1":"مرا هوای تو از سر بدر نخواهد شد ","m2":"شمایل تو ز پیش نظر نخواهد شد "},{"m1":"اگر سرم برود گو برو مراد از سر ","m2":"هوای توست مرا آن ز سر نخواهد شد "},{"m1":"دلم به کوی تو رفت و مقیم شد آنجا ","m2":"وزان مقام به جایی دگر نخواهد شد "},{"m1":"سرم برفت به سودای وصل، می‌دانم ","m2":"که این معامله با او به سر نخواهد شد "},{"m1":"چنان ز چشم تو در خواب مستیم که مرا ","m2":"ز خواب خوش به قیامت خبر نخواهد شد "},{"m1":"به نوک غمزه چون نیشتر بخواهی ریخت ","m2":"هزار خون که سر نیش‌تر نخواهد شد "},{"m1":"خدنگ غمزه‌ات از جان اگر چه می‌گذرد ","m2":"ولیکن از دل سلمان بدر نخواهد شد "}],"url":"https://ganjoor.net/salman/divanss/ghazalss/sh165"}