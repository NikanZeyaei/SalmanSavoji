{"title":"غزل شماره‌ی 22","author":"سلمان ساوجی","abyat":[{"m1":"چشمه چشم من از سرو قدت یابد، آب","m2":"رشته جان من از، شمع رخت دارد، تاب"},{"m1":"تشنه لب گردد سراپای جهان، گردیدم","m2":"نیست سرچشمه، به غیر از تو و باقی است، سراب"},{"m1":"غم سودای تو تا در دل من، خانه گرفت","m2":"خانه‌ام کرده خراب است غم خانه، خراب "},{"m1":"آنچنان، آتش عشق تو، خوش آمد دل را","m2":"که بیفتاد، به یکبارگی از چشمم، آب"},{"m1":"دیده از شوق تو تا، لذت بیداری یافت","m2":"هیچ در چشم من ای دوست، نمی‌آید خواب"},{"m1":"عجب از زمره عشاق لبت، می‌مانم","m2":"که همه مست و خرابند به یک جرعه، شراب"},{"m1":"ز چه رو بر همه تابی و نتابی، بر من","m2":"آفتابا منمت خاک و برین خاک، بتاب"},{"m1":"روز پرسش که به یک ذره بود گفت و شنید","m2":"عاشقان را نبود جز ز دهان تو جواب"},{"m1":"زان خلایق که درآیند، به دیوان شمار","m2":"مثل سلمان عجب از ز آنچه در آید حساب"}],"url":"https://ganjoor.net/salman/divanss/ghazalss/sh22"}