{"title":"غزل شماره‌ی 97","author":"سلمان ساوجی","abyat":[{"m1":"تیر خدنگ غمزه‌ات، از جان ما گذشت ","m2":"بر ما ز غمزه تو چه گویم، چها گذشت "},{"m1":"وقت صباح، بر سر شمع، از ممر باد ","m2":"نگذشت، آن چه بر سر ما از صبا گذشت "},{"m1":"در حیرتم، که باد به زلف تو، چون رسید ","m2":"فی الجمله چون رسید از آنجا چرا گذشت "},{"m1":"بر ما ز آب دیده شب، دوش تا به روز ","m2":"باران محتن آمد و سیل بلا گذشت "},{"m1":"یارب چه رفت، بر سر ما دوش، کان صنم ","m2":"بیگانه وش، درآمد و بر آشنا گذشت "},{"m1":"چندان گریستیم، که من بعد اگر کسی ","m2":"آید به سوی ما نتواند ز ما گذشت "},{"m1":"سلمان دوای درد دل، از کس طلب مکن ","m2":"با درد خود بساز، که کار از دوا گذشت "}],"url":"https://ganjoor.net/salman/divanss/ghazalss/sh97"}