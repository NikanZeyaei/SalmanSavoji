{"title":"غزل شماره‌ی 141","author":"سلمان ساوجی","abyat":[{"m1":"لطف جانبخش تو جانم ز عدم باز آورد","m2":"دل آزرده ما را به کرم باز آورد"},{"m1":"خاک آن پیک مبارک دم صاحب قدمم","m2":"که دلم هم به دم و هم به قدم باز آورد"},{"m1":"هر سیاهی که شبان خط و خالت با من","m2":"کرد انصاف که لطفت بقلم باز آورد"},{"m1":"می‌کنم خون جگر نوش به شادی لبت","m2":"که به یک جرعه مرا از همه غم، باز آورد"},{"m1":"مدتی گردش این دایره ما را از هم","m2":"همچو پرگار جدا کرد و به هم باز آورد"},{"m1":"خواستم رفت به حسرت ز جهان، باز مرا","m2":"کشش موی تو از کوی عدم باز آورد"},{"m1":"خط به خون خواست نوشتن، به تو سلمان ننوشت","m2":"تا نگویی که فلان عشوده و دم باز آورد"}],"url":"https://ganjoor.net/salman/divanss/ghazalss/sh141"}