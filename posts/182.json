{"title":"غزل شماره‌ی 182","author":"سلمان ساوجی","abyat":[{"m1":"جان ما را دل بماند از ما و ما را دل نماند","m2":"عمرم از در راند و عمری بر زبان نامم نماند"},{"m1":"لطف کرد امروز و بازم خواند و دیدارم نمود","m2":"صورتی خوشرو نمود انصاف نیکم باز خواند"},{"m1":"خاطرش باز آمد و دل ماند در بندش مرا","m2":"خاطر او باد با جا، گر دل من ماند ماند"},{"m1":"آب چشمم دید و آمد بر من خاکیش رحم","m2":"باد صد رحمت بر آب دیده کین آتش نشاند"},{"m1":"ساقیا جامی به روی دوستان پر کن که من!","m2":"جرعه این جام را بر دشمنان خواهم فشاند"},{"m1":"آنچه چشمم دیده است از فرقتت، روزی مجال","m2":"گر در افتد اشک یک یک با تو خواهد باز راند"},{"m1":"گر خطایی دیده‌ای از من، تو آن از من مبین","m2":"کین گناه ایام کرد و جرمش از سلمان ستاند"}],"url":"https://ganjoor.net/salman/divanss/ghazalss/sh182"}