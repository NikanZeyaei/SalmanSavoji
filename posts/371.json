{"title":"غزل شماره‌ی 371","author":"سلمان ساوجی","abyat":[{"m1":"ساقی ز جام مستی ما را رسان به کامی ","m2":"تا ما ز کوی هستی، بیرون نهیم گامی "},{"m1":"هم نیستی که دارد، ملک فنا بقایی ","m2":"هم درد چون ندارد در دو دوا دوامی؟"},{"m1":"ماییم و نیم جانی، بر کف نهاده بستان ","m2":"زان می به نیم جانی، بفروش نیم جامی "},{"m1":"عشاق را مقامی، عالی است اندرین ره ","m2":"مطرب مخالفان را بنمای ازین مقامی "},{"m1":"تا گرد ما نگردد، غیر قدح گرانی ","m2":"تا بر سرم نیاید، غیر از شراب خامی "},{"m1":"وقتی که شاهدان را، پیدا بود وفایی ","m2":"احوال عاشقان، را ممکن بود نظامی "},{"m1":"شوریدگی ما را، منکر مباش زاهد ","m2":"چون نیست کار ما را، در دست ما زمامی "},{"m1":"گر باده را نبودی، از لعل دوست بویی","m2":"کی داشتی به عالم، زین حرمتی حرامی؟"},{"m1":"می‌گفت: ترک رندی، سلمان شنید جانش","m2":"از می جواب تلخی، وزنی شکر پیامی "}],"url":"https://ganjoor.net/salman/divanss/ghazalss/sh371"}