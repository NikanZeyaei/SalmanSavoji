{"title":"غزل شماره‌ی 343","author":"سلمان ساوجی","abyat":[{"m1":"ماییم به کوی یار دلجوی ","m2":"دیوانه زلف آن پری روی "},{"m1":"مار است بتی که تنگ خوی است ","m2":"ماییم و دلی گرفته آن خوی "},{"m1":"چون دردل و چشم ماست جایت ","m2":"غیر از تو که دید سرو دلجوی "},{"m1":"بیمار فتاده‌ام به کویت ","m2":"راز دل من، فتاده بر کوی "},{"m1":"باد آمد و بوی زلفش آورد ","m2":"آویخته جان ما به یک موی "},{"m1":"ای خال تو گوی و زلف چوگان ","m2":"در دور قمر فکنده گویی "},{"m1":"من ترک نگار و می نگویم ","m2":"ای واعظ عاشقان تو می‌گوی "},{"m1":"سلمان چه نهی بر آب و گل دل ","m2":"دست از دل و دل ز گل فرو شوی "}],"url":"https://ganjoor.net/salman/divanss/ghazalss/sh343"}