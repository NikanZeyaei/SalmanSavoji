{"title":"غزل شماره‌ی 130","author":"سلمان ساوجی","abyat":[{"m1":"باد هوای کویت، گرد از جهان برآرد ","m2":"آب جمال رویت، ز آتش، فغان برآرد "},{"m1":"آبی بر آتشم زن، زان پیشتر، که ناگه ","m2":"خاک مرا هوایت، باد از میان، برآرد "},{"m1":"بر هر زمین که افتد، از قامت تو سایه ","m2":"تا دامن قیامت، آن خاک جان برآرد "},{"m1":"مثلث فلک نبیند، با صد هزار دیده ","m2":"چند آنچه دیده‌ها را، گرد جهان برآرد "},{"m1":"سلمان سری و جانی، یک دم اشارتی کن ","m2":"تا آن سبک ببازد، تا این روان برآرد"}],"url":"https://ganjoor.net/salman/divanss/ghazalss/sh130"}