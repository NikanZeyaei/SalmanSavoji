{"title":"غزل شماره‌ی 197","author":"سلمان ساوجی","abyat":[{"m1":"گاه در مصطبه دردی کش رندم خوانند ","m2":"گاه در خانقهم صوفی صافی دانند "},{"m1":"تو مرانم ز در خویش و رها کن صنما ","m2":"تا به هر نام که خواهند مرا می‌خوانند "},{"m1":"باد پایان سخن کی به صفای تو رسد؟","m2":"گر چه روز و شبشان اهل سخن می‌رانند "},{"m1":"با غم عشق تو گودین برو و عقل ممان ","m2":"عقل و دین هر دو به عشق تو کجا می‌مانند "},{"m1":"تو ز ما فارغی و حلقه به گوشان درت ","m2":"گوش امید به در، منتظر فرمانند "},{"m1":"پای آن نیست کسی را که به کوی تو رسد ","m2":"بر سر کوی تو این طایفه بی پایانند "},{"m1":"نیست در دیده عشاق ز خون جای دلی ","m2":"جای آن است که بر چشم خودت بنشانند "},{"m1":"جان و دل گوی سر زلف تو گشتند و چه گوی ","m2":"گوی‌هایی که دوان در عقب چوگانند "},{"m1":"با همه بیدلیم در صف عشقت کس نیست ","m2":"مرد سلمان ز کسانی که درین میدانند "}],"url":"https://ganjoor.net/salman/divanss/ghazalss/sh197"}