{"title":"غزل شماره‌ی 158","author":"سلمان ساوجی","abyat":[{"m1":"هر سینه کجا محرم اسرار تو باشد؟","m2":"هر دیده کجا لایق دیدار تو باشد؟"},{"m1":"مستان دل اغیار چه لازم که درین عهد ","m2":"هر جای که قلبی است به بازار تو باشد "},{"m1":"هر آینه آن دل که قبول تو نیفتد","m2":"کی قابل عکس می رخسار تو باشد "},{"m1":"من خاک رهت گشتم و گردی که پس از من ","m2":"برخیزد ازین خاک هوادار تو باشد "},{"m1":"تو گرد کسی گرد که او گرد تو گردد ","m2":"تو یار کسی باش که او یار تو باشد "},{"m1":"غیر از تو نشاید که کسی در دلش آید ","m2":"آنکس که دلش محرم اسرار تو باشد "},{"m1":"سلمان اگر از یارغمی در دلت آید ","m2":"باشد که غم یار تو غمخوار تو باشد "},{"m1":"ای صوفی اگر جرعه این باده بنوشی ","m2":"زان پس گرو میکده دستار تو باشد "},{"m1":"ظاهر نشود تا همه از سر ننهی دور ","m2":"فرقی که میان سر و دستار تو باشد "}],"url":"https://ganjoor.net/salman/divanss/ghazalss/sh158"}