{"title":"غزل شماره‌ی 232","author":"سلمان ساوجی","abyat":[{"m1":"مرا که نقش خیال تو در درون آید ","m2":"عجب مدار ز اشکم که لاله گون آید "},{"m1":"وثاق توست درونم، نمی‌دهد دل بار ","m2":"که جز خیال تو غیری اندرون آید "},{"m1":"کسی به بوی وصال تو تازه دارد جان ","m2":"که همچو گل ز هوایت ز خود برون آید "},{"m1":"هزا نقش به دستان برآورم هر دم ","m2":"بدان هوس که نگارم بدست چون آید "},{"m1":"ز غصه شد جگرم خون چو مشک و می‌ترسم ","m2":"که گر نفس زنم از غصه بوی خون آید "},{"m1":"شب است و بادیه و باد و من چنین گمره ","m2":"مگر سعادتی از غیب رهنمون آید "},{"m1":"قبول خاک کف پایت افتد ار سر من ","m2":"به خاک پای تو کز دوش سر نگون آید "},{"m1":"حدیث زلف چو زنجیرت ارکند سلمان ","m2":"به هیچ در سخنی کز سر جنون آید "}],"url":"https://ganjoor.net/salman/divanss/ghazalss/sh232"}