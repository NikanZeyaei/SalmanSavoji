{"title":"غزل شماره‌ی 333","author":"سلمان ساوجی","abyat":[{"m1":"دورم از جانان و مسکین آنکه شد مهجور ازو","m2":"چون تنی باشد که جانش رفته باشد دور ازو"},{"m1":"ذره حالم نمی‌گردد ز حال ذره‌ای","m2":"کافتاب عالم آرا بازگیرد نور ازو"},{"m1":"گو نسیم صبح از خاک درش بویی دهد","m2":"بو که بستانم دمی داد دل رنجور ازو"},{"m1":"کی به جوی چشم من بازآید آن آب حیات","m2":"تا خراب آباد جان من شود معمور ازو"},{"m1":"ای خضر زان چشمه نوشین نشانی باز ده","m2":"کاروزی شربتی دارد دل محرور ازو"},{"m1":"چشم مستش را ورق افشان کرد چشمم را بپرس","m2":"تا چه می‌خواهد مدام آن نرگس مخمور ازو"},{"m1":"دل چو رازش گفت با جان من نبودم در میان","m2":"در درون او بود و بس شد راز او مشهور ازو"},{"m1":"هرچه باداباد خواهم راز دل با باد گفت","m2":"همدم است القصه نتوان داشتن مستور ازو"},{"m1":"بر بیاض دیده سلمان می‌کند نقش سواد","m2":"کان جو بگشاید ببارد لولو منثور ازو"}],"url":"https://ganjoor.net/salman/divanss/ghazalss/sh333"}