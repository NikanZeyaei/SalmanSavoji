{"title":"غزل شماره‌ی 64","author":"سلمان ساوجی","abyat":[{"m1":"خواب مستی کرده چشمت، در خمار افتاده است ","m2":"زلف مشکین تو، چون من، بی‌قرار، افتاده است"},{"m1":"چشم بیمار تو را میرم، که در هر گوشه‌ای ","m2":"چون من مسکین، بیمارش، هزار افتاده است "},{"m1":"کار کار افتادگان را باز می‌بین، گاه گاه ","m2":"خاصه، کار افتاده‌ای را کو، ز کار افتاده است "},{"m1":"پای را در ره به عزت می‌نه، ای جان عزیز ","m2":"زانکه سرهای عزیزان، بر گذار افتاده است "},{"m1":"جمله ذرات وجودم، غرق بحر حیرت، است ","m2":"زان میان این اشک خونین، بر کنار، افتاده است "},{"m1":"عشق و درویشی و بیماری و جور روزگار","m2":"صعب کاری است و ما راهر چهار، افتاده است "},{"m1":"حال سلمان گر کسی پرسد، بگو، در کوی دوست ","m2":"بی‌نوایی، بی زری، بی‌زور زار، افتاده است"}],"url":"https://ganjoor.net/salman/divanss/ghazalss/sh64"}