{"title":"غزل شماره‌ی 331","author":"سلمان ساوجی","abyat":[{"m1":"ای سر سودای من رفته در سودای تو ","m2":"باد سر تا پای من برخی ز سر تا پای تو "},{"m1":"گر سر من رفت در سودای عشقت گو: برو ","m2":"بر سرم پاینده بادا سایه بالای تو "},{"m1":"جای سروت در میان جویبار چشم ماست ","m2":"گرچه ماییم از میان جان و دل جویای تو "},{"m1":"گر نبینم مردم چشم جهان بین را رواست ","m2":"خود کسی را کی توانم دید من بر جای تو "},{"m1":"سرو لافی می‌زند یعنی که بالای توام ","m2":"سرو بی‌برگی است باری تا تو بود بالای تو "},{"m1":"چشم ترکت ترکتاز و حاجبش پیشانی است ","m2":"چون در آید کس به چشم تنگ ترک آسای تو "},{"m1":"رای من جز بندگی سرو آزاد تو نیست ","m2":"بس بلند افتاد سلمان راستی رارای تو "}],"url":"https://ganjoor.net/salman/divanss/ghazalss/sh331"}