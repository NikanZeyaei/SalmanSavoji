{"title":"غزل شماره‌ی 29","author":"سلمان ساوجی","abyat":[{"m1":"جان نیاید در نشاط، الا که بر بوی حبیب","m2":"تا گل رنگین نبالد، خوش ننالد عندلیب"},{"m1":"عود خشکم؛ آتش جانسوز می‌باید، مرا","m2":"تا ز طیب جان، دماغ حاضران گردد، ز طیب"},{"m1":"دولت بوسیدن پایش ندارد، هر کسی","m2":"این سعادت نیست، الا در سر زلف حبیب"},{"m1":"چشم دار آخر دمی، با ما، که بادا گوش دار","m2":"ایزد از چشم بدانت، اول از چشم رقیب"},{"m1":"خیز و بر ما عرضه کن ایمان، از آن عارض که باز","m2":"در میان آورد زلفت، رسم ز ناز و صلیب"},{"m1":"بی‌تو جان، در تن بجایی بس غریب افتاده است","m2":"جن من دانی به تنها چون بود حال غریب؟"},{"m1":"دست بیماران گرفتن، بر طبیبان واجب است","m2":"من ز پا افتاده‌ام، دستم نمی‌گیرد طبیب"},{"m1":"گفتمش هرگز نشد کامیم، حاصل، زان دهن","m2":"از وصالت نیست گویی، هیچ سلمان را نصیب"}],"url":"https://ganjoor.net/salman/divanss/ghazalss/sh29"}