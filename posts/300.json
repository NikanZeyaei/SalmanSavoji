{"title":"غزل شماره‌ی 300","author":"سلمان ساوجی","abyat":[{"m1":"در راه غمت کرده ز سر پای بپویم ","m2":"ور دست دهد، ترک سر و پای بگویم "},{"m1":"در بحر غم عشق که پایاب ندارد ","m2":"غوصی کنم آن گوهر نایاب بجویم "},{"m1":"در دامن پاک تو نشاید که زنم دست ","m2":"تا ز آب و گل خویش به کل دست بشویم "},{"m1":"آشفته زلف تو چنانم که گل من","m2":"هر کس که ببوید شود آشفته ببویم "},{"m1":"خون دل من دیده روان کرده بدین روی ","m2":"دیدی که چه آمد ز دل و دیده به رویم؟"},{"m1":"ای محتسب از کوی خرابات مرانم ","m2":"بگذار که من معتکف این سر و کویم "},{"m1":"بر کهنه سفال قدح می چه زنی سنگ؟","m2":"کان عهد کهن را زده بر سنگ و بسویم "},{"m1":"بر دوش کشد پیر مغان باده به بویش ","m2":"وز باده دوشین شده من مست ببویم "},{"m1":"گویند که سلمان ره میخانه چه پویی ","m2":"پویم که نسیمی زخم را ز ببویم "}],"url":"https://ganjoor.net/salman/divanss/ghazalss/sh300"}