{"title":"غزل شماره‌ی 146","author":"سلمان ساوجی","abyat":[{"m1":"گر وقت سحر، بادی از کوی تو برخیزد","m2":"هر جا که دلی باشد در دامنش آویزد"},{"m1":"آن شعله که دل سوزد، از مهر تو افروزد","m2":"وان باد که جان بخشد، از زلف تو برخیزد"},{"m1":"هر دل که برد چشمت، در دست غم اندازد","m2":"هر می که دهد لعلت، با خون دل آمیزد"},{"m1":"کو طاقت آن جان را، کز وصل تو بکشیبد؟","m2":"کو قوت آن دل را کز جور تو بگریزد؟"},{"m1":"دل می‌طلبی جانا، آن زلف بر افشان تا","m2":"دل بر سر جان بارد، جان بر سر جان ریزد"},{"m1":"تیغ غم عشقت را ازجان سپری کردم","m2":"هر کش سپری باشد، از تیغ بنگریزد"},{"m1":"حاشا که بود گردی، بر دل ز تو سلمان را!","m2":"گر عشق تو خاکش را، صدبار فرو ریزد"}],"url":"https://ganjoor.net/salman/divanss/ghazalss/sh146"}