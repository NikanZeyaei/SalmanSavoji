{"title":"غزل شماره‌ی 339","author":"سلمان ساوجی","abyat":[{"m1":"باز بیمار خودم ساختی و خوش کردی ","m2":"خون من ریختی و جان مرا پروردی "},{"m1":"شرط کردی که دل سوختگان را نبرم ","m2":"دل من بردی و آن قاعده باز آوردی "},{"m1":"خیز و چون گرد زنش دست به دامن نه چنان ","m2":"کاستین بر تو فشاند تو ازو برگردی "},{"m1":"جز صبا نیست بریدی که برد نامه به دوست ","m2":"خنکا باد صبا گر نکند دم سردی "},{"m1":"می‌روی گردئ صفت در عقب او سلمان ","m2":"به ازان نیست که اندر عقب او گردی "},{"m1":"زهر هجران چش اگر عارف صاحب ذوقی ","m2":"ترک درمان کن اگر عارف صاحب ذوقی "}],"url":"https://ganjoor.net/salman/divanss/ghazalss/sh339"}