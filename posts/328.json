{"title":"غزل شماره‌ی 328","author":"سلمان ساوجی","abyat":[{"m1":"با آنکه آبم برده‌ای، یکباره دست از ما مشو","m2":"باشد که یکبار دگر، باز آید آب ما به جو"},{"m1":"تا کی به بوی عنبرین زنجیر زلف سر کشت؟","m2":"آشفته پویم در به در دیوانه گردم کو به کو"},{"m1":"من مست ورندو عاشقم، وز زهد و تقوی فارغم","m2":"بد گوی را در حق من، گوهر چه می‌خواهی بگو"},{"m1":"ای در خم چوگان تو، گوی دل صاحبدلان","m2":"دل گوی می‌گردد ترا میلی اگر داری بگو"},{"m1":"از موی فرقت تا میان، فرقی نباشد در میان","m2":"باریک بینی هردو را، چون باز بینی مو به مو"},{"m1":"با سرو کردم نسبتت، گفتی که ای کوته نظر","m2":"گر راست می‌گویی چو من، رو در چمن سروی بجو"},{"m1":"شانه شکسته بسته از زلف حکایت می‌کند","m2":"آیینه را بردار تا روشن بگوید روبرو"},{"m1":"شمع زبان آور شبی از سر گرفت افسانه‌ام","m2":"دودش بر سر رفت از آن اشکش ازو آمد فرو"},{"m1":"سلمان حریف یار شد وز غیر او بیزار شد","m2":"یکدم رها کن مدعی، او را به ما ما را به او"}],"url":"https://ganjoor.net/salman/divanss/ghazalss/sh328"}