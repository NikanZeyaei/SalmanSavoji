{"title":"غزل شماره‌ی 219","author":"سلمان ساوجی","abyat":[{"m1":"دل پی دلدار رفت و دیده چو این حال دید","m2":"اشک به دندان گرفت دامن و در پی دوید"},{"m1":"دید میان دل و دیده که خونست اشک","m2":"جست برون ز میان، رفت و کناری گزید"},{"m1":"هر دو جهان دل به باد، که خواهد مگر","m2":"از طرف آن بهار، بوی هوایی دمید"},{"m1":"مقصد و مقصود دل، جز دهن تنگ او","m2":"نیست دریغا که هست، مقصد دل ناپدید!"},{"m1":"گر تو چو شمعم کشی، از تو نخواهم نشست","m2":"ور تو به تیغم زنی، از تو نخاوهم برید"},{"m1":"از می و مطرب مکن، مدعیا منع من","m2":"تا غزلی‌تر بود، قول تو خواهم شنید"},{"m1":"بر در ارباب دل، از در رحمت در آی","m2":"کانکه به جایی رسید، از در رحمت رسید"},{"m1":"فتح رفیق کلید، دانی سلمان چراست؟","m2":"کز بن دندان کند، خدمت در چون کلید"}],"url":"https://ganjoor.net/salman/divanss/ghazalss/sh219"}