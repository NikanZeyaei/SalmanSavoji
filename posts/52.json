{"title":"غزل شماره‌ی 52","author":"سلمان ساوجی","abyat":[{"m1":"مستی و عشق از ازل، پیشه و آیین ماست","m2":"دین من این است و بس، کیست که در دین ماست "},{"m1":"خاک ره مصطبه، ز آب خضر بهتر است ","m2":"چشمه نوشین او، جرعه دوشین ماست "},{"m1":"رندی و میخوارگی، قسم من امروز نیست ","m2":"عادت دیرین دل، پیشه پیشین ماست"},{"m1":"بستر و بالین من، تا نشود خاک و گل ","m2":"خاک و گل مصطبه، بستر و بالین ماست "},{"m1":"کنج خرابات اگر مسکن ما شد، چه شد؟","m2":"گنج دو عالم به نقد، در دل مسکین ماست "},{"m1":"نقش و نگار چهان، هیچ مبین در جهان","m2":"کانچه نظر می‌کنی، نقش نگارین ماست "}],"url":"https://ganjoor.net/salman/divanss/ghazalss/sh52"}