{"title":"غزل شماره‌ی 269","author":"سلمان ساوجی","abyat":[{"m1":"ای بهم برزده زلف تو سراسر کارم ","m2":"من چو موی توام آشفته، فرو نگذارم "},{"m1":"کرده‌ام نرم به فرمان تو گردن چون شمع ","m2":"چه کنم من که به فرمان تو سر در نارم "},{"m1":"گرچه در راه تو چون خاک رهم رفته به باد ","m2":"تو مپندار کزین راه غباری دارم "},{"m1":"نظری کن به من آخر که چو چشم خوش تو ","m2":"مدتی شد که به هم برزده‌ای بنیادم "},{"m1":"مشفقی بر سر من نیست که بر آتش من ","m2":"زند آبی به جز از دیده مردم دارم "},{"m1":"نیست جز صبح مرا یک متنفس همدم ","m2":"کز سر مهر کند یک نفسی در کارم "},{"m1":"شعله آتش من سوخت جهانی و هنوز ","m2":"دم من می‌دهی و می‌نهی ای گل خارم "},{"m1":"خام طبعان طبع تو به مدارید زمن ","m2":"زان که من سوخته، خام خم خمارم "},{"m1":"هست سودای ورع در سر سلمان لیکن ","m2":"حلقه زلف بتان می‌شکند بازارم "}],"url":"https://ganjoor.net/salman/divanss/ghazalss/sh269"}