{"title":"غزل شماره‌ی 294","author":"سلمان ساوجی","abyat":[{"m1":"بیم آن است که در صومعه دیوانه شوم ","m2":"به از آن نیست که هم با در میخانه شوم "},{"m1":"من اگر دیر و گر زود بود آخر کار ","m2":"با سر خم روم و در سر پیمانه شوم "},{"m1":"وقت کاشانه اصلی است مرا، می‌خواهم ","m2":"که ازین مصطبه سرمست به کاشانه شوم "},{"m1":"بوی آن سلسله غالیه بو می‌شنوم ","m2":"باز وقت است که شوریده و دیوانه شوم "},{"m1":"تن و جان را چه کنم مصلحت آن است که من ","m2":"ترک این هر دو کنم طالب جانانه شوم "},{"m1":"گرت ای شمع سر سوختن ماست بگو ","m2":"تا همین دم به فدای تو چو پروانه شوم "},{"m1":"من سرگشته سراپا همه تن سرگشتم ","m2":"تا به سر در طلب موی تو چون شانه شوم "}],"url":"https://ganjoor.net/salman/divanss/ghazalss/sh294"}