{"title":"غزل شماره‌ی 114","author":"سلمان ساوجی","abyat":[{"m1":"تشنه خود را دمی، لعل تو، آبی نداد ","m2":"خلوت ما را شبی، شمع تو، تابی نداد "},{"m1":"خواست که از گوشه خواب، درآید به چشم ","m2":"خانه، خیال تو داشت، مدخل خوابی نداد "},{"m1":"مست شدم بر درش، باز به یک جرعه می ","m2":"حرمت مستی نداشت، داد خرابی نداد "},{"m1":"آمدمش تشنه لب، بر لب دریای وصل","m2":"بر لب دریا مرا، شربت آبی، نداد "},{"m1":"بر سر خوانش شبی، رفتم و کردم سوال ","m2":"هیچ صلایی نزد، هیچ جوابی نداد "},{"m1":"هیچ دلی در نیافت، نعمت روز وصال","m2":"تا به فراقش نخست، تاب عذابی نداد "},{"m1":"نیست متمع کسی، کانچه بدست آمدش","m2":"در ره شاهد نباخت، یا به شرابی نداد "},{"m1":"آنکه سر کوی اوست، عین روان را سراب ","m2":"وعده سلمان چرا، جز به سرابی نداد "}],"url":"https://ganjoor.net/salman/divanss/ghazalss/sh114"}