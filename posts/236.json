{"title":"غزل شماره‌ی 236","author":"سلمان ساوجی","abyat":[{"m1":"ای عمر باز رفته، نمی‌آیی از سفر","m2":"وی بخفت خفته، هیچ نداری ز ما خبر"},{"m1":"ما همچنان خیال تو داریم، در دماغ","m2":"ما همچنان جمال تو داریم، در نظر"},{"m1":"از بوی تو هنوز نسیم است با صبا","m2":"وز روی تو هنوز نشانی است در قمر"},{"m1":"سر می‌زنیم بر در سودای وصل و هیچ","m2":"از سر خیال وصل نخواهد شدن بدر"},{"m1":"دل رفت و عمر رفت و روان رفت و بعد ازین","m2":"ماییم و آه سرد و لب خشک و چشم تر"},{"m1":"رفتی و در پی تو نه تنها دل است و بس","m2":"جان عزیز نیز روان است، بر اثر"}],"url":"https://ganjoor.net/salman/divanss/ghazalss/sh236"}