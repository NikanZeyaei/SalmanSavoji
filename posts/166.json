{"title":"غزل شماره‌ی 166","author":"سلمان ساوجی","abyat":[{"m1":"من چه دانستم که هجر یار چندین در کشد؟","m2":"یا مرا یکبارگی وصلش قلم در سر کشد "},{"m1":"اشک را کش من به خون پروردم اندازم ز چشم ","m2":"ناله کز دل برون کردم به رغمم بر کشد "},{"m1":"کمترنیش بنده‌ام بر دل کشیده داغ هجر ","m2":"گر چه او را دل به خون چون منی کمتر کشد "},{"m1":"بر امید آنکه باز آید ز در دامن کشان ","m2":"مردم چشمم بدامن هر شبی گوهر کشد "},{"m1":"در کشیدن می به یاد لعل او کار من است ","m2":"پخته‌ای باید که خامی را به کار اندر کشد"},{"m1":"بی لبش می ساقیا در جانم آتش می‌شود ","m2":"بی لب او چون به کام خود کسی ساغر کشد؟"},{"m1":"گر چه دل را نیست از سرو قدش حاصل بری ","m2":"آرزو دارد که بار دیگرش در بر کشد "},{"m1":"در ره او شد صبا بیمار و می‌خواهم که او ","m2":"گر چه بیمار است، این ره زحمتی دیگر کشد "},{"m1":"نکته‌ای دارم چو در، پرورده دریای دل ","m2":"از لب سلمان برد بر گوش آن دلبر کشد "}],"url":"https://ganjoor.net/salman/divanss/ghazalss/sh166"}