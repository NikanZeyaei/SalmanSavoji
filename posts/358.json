{"title":"غزل شماره‌ی 358","author":"سلمان ساوجی","abyat":[{"m1":"سری از سر نه ار با ما سر مهر و وفا داری ","m2":"به ترک سر بگو آنگه بیا گر پای ما داری"},{"m1":"به سر باید سپرد این ره تو این صنعت کجا دانی ","m2":"ز جان باید گذشت اول تو این طاقت کجا داری؟"},{"m1":"چومی بر لب رسان جان را اگر کام از لبم جویی ","m2":"چو گل بر باد ده خود را اگر برگ هوا داری "},{"m1":"به عهد جنس ما کم جو نشان عهد حسن از ما ","m2":"برو بلبل چه می‌خواهی ز گل بوی وفاداری "},{"m1":"مپرهیز از هلاک تن بقای جان اگر خواهی ","m2":"میندیش از سردار ار سردار البقا داری "},{"m1":"رخ زر دست و آه سرد و اشک گرم و خون دل ","m2":"نشان مرد درد ما تو زین معنی چها داری "},{"m1":"مس زنگار خوردم شد ز تاب مهر دویت زر ","m2":"تو خود مسکین نمی‌دانی که با خود کیمیا داری "},{"m1":"دل و جان با ختن شرط است سلمان در ره جانان ","m2":"اگر جان و دلی داری بباز آخر چرا داری؟"}],"url":"https://ganjoor.net/salman/divanss/ghazalss/sh358"}